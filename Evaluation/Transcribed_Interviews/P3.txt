Interview - P3
2025-04-22
Transcription:
B: Hur mycket visste du om sentimentanalys innan idag? 
P3: Ingenting alls.
B: Just det. Och sen när du fick veta vad sentimentanalys är för någonting, hur mycket brukar du tänka på sentimentet av en text när du läser till exempel nyhetsartiklar?
P3: Ehm. Jag tänker nog ganska mycket på om det är negativt i alla fall. 
B: Mm. Om textens känslomässiga ton är negativ?
P3: Ja. Och då tänker jag att det är, att det kan vara styrt också. Och att vi blir utsatta för så mycket negativa texter.
B: Och när du fick använda verktyget som hjälper till med sentimentanalysen, att visa upp det för användaren, hur tycker du att det påverkade din förståelse av nyhetstexten som du läste?
P3: Ehm. Ja, det blev en fördjupning i - det påminde mig om att det finns negativ eller positiv eller neutral ton i artiklar.
B: Och hur påverkade det din upplevelse av texten, eller din läsupplevelse, att använda verktyget?
P3: Det blev mer som en fördjupning bara. 
B: Just det. Hur svårt tyckte du att det var att använda verktyget?
P3: Jag tyckte inte att det var svårt. Jag tyckte att det var ganska lätt.
B: Var det någonting som du tänkte att det här hade kunnat förbättras?
P3: Nej, jag tyckte att det var enkelt. 
B: Och själva funktionaliteten, hur den fungerade?
P3: Jag tyckte att den fungerade jättebra, var snabb - haha.
B: Om du inte hade fått några instruktioner innan, att vi hade pratat innan om sentimentanalys eller att jag berättat lite om verktyget - hur hade det varit att använda det då tror du?
P3: Då hade jag inte klickat på det över huvud taget. För jag hade inte förstått varför jag skulle klicka på det.
B: Men om jag hade öppnat det åt dig, och du hade testat det men utan några instruktioner?
P3: Då hade jag nog fattat själv efter ett tag. I alla fall om jag hade klickat på färgmarkeringen, då hade jag nog börjat förstå att “Aha, men vänta - vad gör den här”. 
B: Tyckte du att verktyget kändes givande, eller vad tyckte du om syftet? 
P3: Mm, jag förstod inte syftet - när skulle man som privatperson behöva det, det förstod jag inte. Men jag kan förstå att man kanske behöver det om man jobbar med textanalys. 
